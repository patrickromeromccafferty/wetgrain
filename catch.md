[home](index.md) | [issues](issues.md) | [about](about.md) | [shop](shop.md)  |  [submissions](submit.md)

<div align="right">
  <a href="issuesix.html">back to ISSUE SIX</a>
</div>

## catch <br>
*fur Mam* <br>
<br>
dir a ston atap da freezer lid <br>
at howlds in da cowld at keeps <br>
seevin Friday fries fae da deep <br>
steer at fed ten an den hid <br>
<br>
nawtheen whan faeth cam a knockin <br>
an traaled ayont da aedge o aa sicht <br>
ta raek abön da tap o aa micht <br>
ta makk a record nivvir brokkin <br>
<br>
bi da fit o da creek <br>
a saat slice o rich speereet <br>
is frozen on a siller crested ston <br>
<br>
i da haert ston’s mindin tick reek <br>
haes risen tae see atom’s spleet <br>
a clean page tae scrieve a pure life on <br>
<br>
<br>
*Christie Williamson*
