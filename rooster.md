Mbàxtá

Ni’thíin mbàxtá:  
Magajáa ajngó’ mbámba mbi’i  
asndo rí màxmá nímìaan  
khamí nìmbá mi’tsú maxá trastrákha ìdxàà.  

Maxá mìñàa xí imbá xuajén idxà’nú,  
xí júbà najne xtíñáa  
xí nàngra’an rí narathan i’wá ajngáa.  
Athanè gamakuíín chìkíín  
tsí gidá’ agàà,  
khamí nithú ñawuán’ rí nìxná rà’kha ìdo niratsí gàjmáa.  

Mbámbá mì’cha nandxá’wa inuu numbaa,  
numuu rí nando’ rí nimbáa ndxájo’ maxá nìñámìna’,  
nando’ mandxáwíin à’guàán  
rí naraxná tsiakhíí jùbà’ rí niwanúun ñawáan,  
khamí nimbá mi’tsú maxá thangújuaa rè’è rí kixnúu  
ná nìmbiya’ ànáa
khamí jamboò àña’ rí nisngájmáa xiñàa.  

Xí ríga ì’di,  
màrigá’ màngaa xdúu àjuan’ rí màñaún ná jùwá ló’.  
